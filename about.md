---
layout: page
title: Percorso
description: >-
    Informazioni sul corso LCL per DOORS
---

# Il Percorso
{:.no_toc}

## Indice
{: .no_toc .text-delta }

1. TOC
{:toc}

---

## Learning Creative Learning per DOORS

Il corso si inserisce all'interno della formazione dei docenti e degli educatori partecipanti al progetto nazionale DOORS, finanziato dalla *Impresa sociale CON I BAMBINI*. 

Il corso è organizzato dall'associazione PDP Free Software User Group di Fabriano, partner di DOORS, con il proposito di creare una comunità educante e di diffondere la cultura del Making.

Si intende, quindi, far conoscere ed approfondire l'Apprendimento Creativo a tutte quelle persone impegnate a contrastare l’attuale povertà educativa.

> Il Creative Learning (Apprendimento Creativo) è una teoria dell'apprendimento secondo la quale le persone imparano meglio quando sono impegnate a creare progetti che stanno loro a cuore, collaborando con altri in un clima giocoso e di sperimentazione. Ispirata da questi principi, Learning Creative Learning quindi non è un'esperienza di formazione tradizionale dove c'è il formatore che trasmette i contenuti mentre i discenti ascoltano la lezione (come ad esempio un webinar), ma è un'esperienza dove i partecipanti diventano protagonisti del proprio percorso formativo, sperimentando in prima persona l'Apprendimento Creativo.

Mitchel Resnick, responsabile del gruppo di ricerca Lifelong Kindergarten, MIT Media Lab, e padre di [Scratch](https://scratch.mit.edu/), basandosi sulla teoria dell’apprendimento costruzionista di Seymour Papert, sviluppa l'idea dell'Apprendimento Creativo e ne definisce gli elementi fondamentali: le 4P.

- *Projects (Progetti)*, le persone imparano meglio quando lavorano attivamente ad un progetto. 
- *Passion (Passione)*, quando le persone lavorano ad un progetto significativo a livello personale, lavorano sodo, resistono più a lungo alla fatica ed alla frustrazione ed imparano di più.
- *Peers (Pari)*, l’apprendimento si arricchisce quando inserito in attività di natura sociale.
- *Play (Gioco)*, l’apprendimento implica giocose sperimentazioni, come provare nuove alternative, pasticciare con gli elementi a disposizione, assumersi dei rischi e riprovarci ogni volta.

<img src="https://www.researchgate.net/profile/Anna_Fuste/publication/331465108/figure/fig2/AS:794759610261504@1566496865686/Projects-Passion-Peers-and-Play-by-Mitchel-Resnick-4.png" 
width="375" height="265">

Il corso si è già svolto oltre che in presenza a Roma (2019)e a Fabriano (2020), anche con laboratori di Scracth online; a causa della pandemia la formazione è stato riprogettata per essere fruita interamente online.



## Destinatari 
Il corso è destinato principalmente alle associazioni e alle scuole che hanno aderito al progetto DOORS.

## Obiettivi
- Conoscere l’Apprendimento Creativo per progettare attività educative
- Scoprire Scratch come strumento per aiutare ragazze e ragazzi ad essere fruitori attivi e creativi della tecnologia
- Esplorare il Tinkering e le esperienze di apprendimento basato sul “fare con le mani”
- Apprendere nuove strategie di facilitazione di esperienze di apprendimento
- Conoscere le metodologie di sviluppo collaborativo
- Scoprire i vantaggi del software libero e della conoscenza libera

## Metodologia
- Creative Learning (Apprendimento creativo)
- Learning through/by making 
- Costruzionismo

## Programma (edizione online)

La formazione si svolgerà dall’8 febbraio al 30 marzo 2021 (31 Marzo per gruppo di Villa San Giovanni) in modalità mista, sincrona e asincrona (impegno totale 25 ore).

Ogni settimana verranno condivisi via mail e su questo sito materiali, risorse di approfondimento e attività da svolgere. Inoltre, a partire dalla seconda settimana di corso, si terranno dei laboratori "dal vivo" online sulla piattaforma open source Jitsi.

PRIMA SETTIMANA
- I partecipanti ricevono via mail video introduttivi che permettono di iniziare a sperimentare in modo autonomo l’ambiente Scratch.

SECONDA SETTIMANA
- Introduzione a Scratch: “Nome Animato”
- Introduzione al Creative Learning

TERZA SETTIMANA
- Dal mondo fisico al mondo digitale: “Collage con Scratch”
- Imparare e giocare

QUARTA SETTIMANA
- Tinkering: “Esplorare con le mani”
- Imparare per prove ed errori

QUINTA SETTIMANA
- Il potere del Remix con Scratch: “Pass it on”
- Software libero e apprendimento collaborativo

SESTA SETTIMANA
- Ideazione progetto finale
- Realizzazione progetto finale

CONDIVISIONE DEI PROGETTI FINALI

## Orari dei corsi

### Gruppo Milano/Torino

Laboratorio online: i **MARTEDÌ** dal 16/02/2021 al 16/03/2021, ore 16.30-18.30 
Incontro finale di condivisione: martedì 30 marzo, ore 17.30-18.30

### Gruppo Villa San Giovanni (RC)

Laboratorio online: i **MERCOLEDÌ** dal 17/02/2021 al 17/03/2021, ore 16.30-18.30
Incontro finale di condivisione: mercoledì 31 marzo, ore 17.30-18.30


## Prerequisiti e dotazione necessaria
- PC o laptop (browser: Chrome, Chromium, Firefox)
- Connessione internet
- Webcam e auricolari
- Tutta la vostra voglia di sperimentare e divertirvi


## Patto educativo

Apprendere l'Apprendimento Creativo richiede di sperimentarlo in prima persona, creando, condividendo e giocando. 
I formatori e i tutor si impegnano a creare un ambiente che faccia sentire i partecipanti a loro agio e sostenuti, i partecipanti si impegnano ad apprendere divertendosi con qualcosa di impegnativo ( *Hard Fun* ).
